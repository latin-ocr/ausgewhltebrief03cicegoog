ΙΙ. 31. 32!

31. (ad iam. XIV, 12.)
TULLIUS TERENTIAE SUAE S. D.

Quod nos in Italiam salvos venisse gaudes, per·
petuo gaudeas velim; sed perturbati dolore animi
magnisque iniuriis metuo ne id consilii ceperimus,

quod non facile explicare possimus. Quare, quantum ⁴

potes, adiuva; quid autem possis, mihi in mentem
non venit. In viam quod te des hoc tempore, nihil

¹ est. Et longum est iter et non tutum, et non vide0, 1
quid prodesse possis, si veneris. Vale. D. pr. Non. ’

Νον. Brundisio.

mmmmm
CICERO ATTICO SALUTEM DICIT.

1 Sollicitum esse te cum de tuis communibusque ,

fortunis tum maxime de me ac de dolore meo sentio. ’

Qui quidem meus dolor non modo non minuitur, cum

socium sibi adiungit dolorem tuum, sed etiam augetur. ς
Omnino pro tua prudentia sentis, qua consolatione ²

levari maxime possim. Probas enim meum consilium
negasque mihi quicquam tali tempore potius facien-
dum fuisse. Addis etiam (quod etsi mihi levius est
quam tuum iudicium, tamen non est leve) ceteris
quoque, id est qui pondus habeant, iactum nostrum
2probari. Id si ita putarem, levius dolerem. ‘Crede’,
inquis, ‘mihi' Credo equidem, sed scie, quam cupias
minui dolorem meum. Me discessisse ab armis num-
quam paenituit. Tanta erat in illis crudelitas, tanta
cum barbaris gentibus coniunctio, ut non nominatim,
sed generatim proscriptio esset informata, ut iam
omnium iudicio constitutum esset omnium vestrum
bona praedam esse illius victoriae. ‘Vestrum' plane
dico; numquam enim de te ipso nisi crudelissime
cogitatum est. Quare voluntatis me meae numquam
paenitebit, consilii paenitet. In oppido aliquo mallem
resedisse, quoad accerserer; minus sermonis subissem,
minus accepissem doloris, ipsum hoc me non angeret.

 

